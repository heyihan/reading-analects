\documentclass[main.tex]{subfiles}

\begin{document}

\chapter{中国文化}

\section{儒家}

\subsection{论语}

\subsubsection{第一篇学而}
\paragraph{1.1}
子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”

\paragraph{1.2}
有子曰：“其为人也孝弟，而好犯上者，鲜矣。不好犯上，而好作乱者，未之有也。君子务本，本立而道生。孝弟也者，其为仁之本与？”

\paragraph{1.3}
子曰：“巧言令色，鲜矣仁。”

\paragraph{1.4}
曾子曰：“吾日三省吾身。为人谋，而不忠乎？与朋友交，而不信乎？传，不习乎？”

\paragraph{1.5}
子曰：“道千乘之国，敬事而信，节用而爱人，使民以时。”

\paragraph{1.6}
子曰：“弟子入则孝，出则弟，谨而信，泛爱众，而亲仁。行有余力，则以学文。”

\paragraph{1.7}
子夏曰：“贤贤易色，事父母能竭其力，事君能致其身，与朋友交，言而有信，虽曰未学，吾必谓之学矣。”

\paragraph{1.8}
子曰：“君子不重则不威。学则不固。主忠信。无友不如己者。过则勿惮改。”

\paragraph{1.9}
曾子曰：“慎终追远，民德归厚矣。”

\paragraph{1.10}
子禽问于子贡曰：“夫子至于是邦也，必闻其政。求之与？抑与之与？”
子贡曰：“夫子温、良、恭、俭、让以得之。夫子之求之也，其诸异乎人之求之与！”

\paragraph{1.11}
子曰：“父在观其志，父没观其行。三年无改于父之道，可谓孝矣。”

\paragraph{1.12}
有子曰：“礼之用，和为贵。先王之道，斯为美。小大由之。有所不行。和和而和，不以礼节之，亦不可行也。”

\paragraph{1.13}
有子曰：“信近于义，言可复也。恭近于礼，远耻辱也。因不失其亲，亦可宗也。”

\paragraph{1.14}
子曰：“君子食无求饱，居无求安，敏于事而慎于言，就有道而正焉，可谓好学也已。”

\paragraph{1.15}
子贡曰：“贫而无谄，富而无骄，何如？”子曰：“可也。未若贫而乐，富而好礼者也。”
子贡曰：“《诗》云：‘如切如磋，如琢如磨。’其斯之谓与？”子曰：“赐也！始可与言诗已矣。告诸往而知来者。”

\paragraph{1.16}
子曰：“不患人之不己知，患不知人也。”

\subsubsection{第二篇为政}
\paragraph{2.1}
子曰：“为政以德，譬如北辰，居其所而众星共之。”

\paragraph{2.2}
子曰：“《诗》三百，一言以蔽之，曰：’思无邪’。”

\paragraph{2.3}
子曰：“道之以政，齐之以刑，民免而无耻。道之以德，齐之以礼，有耻且格。”

\paragraph{2.4}
子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲不逾矩。”

\paragraph{2.5}
孟懿子问孝，子曰：“无违。”樊迟御，子告之曰：“孟孙问孝于我，我对曰：’无违。’”
樊迟曰：“何谓也？”子曰：“生，事之以礼。死，葬之以礼，祭之以礼。”

\paragraph{2.6}
孟武伯问孝，子曰：“父母唯其疾之忧。”

\paragraph{2.7}
子游问孝，子曰：“今之孝者，是谓能养。至于犬马，既能有养。不敬，何以别乎？”

\paragraph{2.8}
子夏问孝，子曰：“色难。有事，弟子服其劳。有酒食，先生馔。曾是以为孝乎？”

\paragraph{2.9}
子曰：“吾与回言，终日不违，如愚。退而省其私，亦足以发。回也不愚。”

\paragraph{2.10}
子曰：“视其所以，观其所由，擦其所安，人焉廋哉？人焉廋哉？”

\paragraph{2.11}
子曰：“温故而知新，可以为师矣。”

\paragraph{2.12}
子曰：“君子不器。”

\paragraph{2.13}
子贡问君子，子曰：“先行其言而后从之。”

\paragraph{2.14}
子曰：“君子周而不比，小人比而不周。”

\paragraph{2.15}
子曰：“学而不思，则罔。思而不学，则殆。”

\paragraph{2.16}
子曰：“攻乎异端，斯害也已。”

\paragraph{2.17}
子曰：“由，诲女知之乎！知之为知之，不知为不知，是知也。”

\paragraph{2.18}
子张学干禄。子曰：“多闻阙疑，慎言其余，则寡尤。多见阙殆，慎行其余，则寡悔。言寡尤，行寡悔，禄在其中矣。”

\paragraph{2.19}
哀公问曰：“何为则民服？”孔子对曰：“举直错诸枉，则民服。举枉错诸直，则民不服。”

\paragraph{2.20}
季康子问：“市民敬忠以劝，如之何？”子曰：“临之以庄，则敬。孝慈，则忠。举善而教不能，则劝。”

\paragraph{2.21}
或谓孔子曰：“子奚不为政？”子曰：“《书》云：’孝乎惟孝，友于兄弟。’施于有政，是亦为政，奚其为为政？”

\paragraph{2.22}
子曰：“人而无信，不知其可也。大车无輗，小车无(车兀)，其何以行之哉？”

\paragraph{2.23}
子张问：“十世可知也？”子曰：“殷因于夏礼，所损益可知也。周因于殷礼，所损益可知也。其或继周者，虽百世可知也。”

\paragraph{2.24}
子曰：“非其鬼而祭之，谄也。见义不为，无勇也。”

\subsubsection{人物}

孔子弟子有多少，著名的弟子有哪些，传承如何？
\begin{description}
    \item[颜回] 字渊，孔子早年学生，最为孔子所深爱
    \item[有子] 名若，孔子晚年学生，孔门弟子学问最高的几个人
    \item[曾子] 名参，孔子晚年学生，孔门弟子学问最高的几个人，孟子称曾子“守约”
    \item[子路] 仲由，字子路，孔子早年学生
    \item[子夏] 卜商，字子夏，孔子晚年学生
    \item[子游] 言偃，字子游，孔子晚年学生
    \item[子张] 瑞孙师，字子张，孔子晚年学生
    \item[子禽] 陈亢即原亢，字子禽
    \item[子贡] 端木赐，字子贡
    \item[樊迟] 名须
    \item[孟懿子] 氏仲孙，名何忌，鲁国大夫，三家之一。孔子早期学生，但因孔子主堕三家之都，而何忌首抗命，后人不列为孔门弟子
\end{description}


\section{道家}

\end{document}